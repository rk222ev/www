---
layout: post
title: Javascript
---

Sitter nu här och funderar lite efter att precis ha avslutat Webbteknik I, som handlade om Javascript.
Tycker nog att Javascript är ett ganska trevligt språk som, tack vare sina lösa regler, ställer
ganska höga krav på programmeraren och dennes kunskap om javascript. Inte för att få saker att fungera.
Men för att koden ska bli lätt att förstå och underhålla.
Allt går att lösa på 1000 olika sätt och det finns ibland riktigt dåliga sätt att lösa vissa problem på.
Detta innebär att eftersom programmeraren inte tvingas till att skriva "bra" javascript utan kräver att
programmeraren själv måste ha disciplinen och kunskapen att inte bara lösa sakerna med snabbfixar utan att skriva javascript som faktiskt är "bra".

Det största irritationsmomentet kring javascript känns som alla dessa ramverk och bibliotek. Känns som
populäriteten skiftar vecka för vecka och det är extremt svårt att se vad man skulle kunna ha nytta
av i framtiden. Har inte testat några direkt stora ramverk, med undantag för Angular som jag testade
i en kort onlinekurs. Men känns som dessa är något jag kommer att välja att hålla mig lite undan.
Löser hellre mina problem med egna funktioner som skrivs vid behov.
Lätt att säga när man jobbar med projekt på så liten skala som jag gör men på hobbynivå är det kanske
hållbart.

Men några saker som jag tar med mig från kursen är:

- Modularitet. Använde mig av require.js för att skriva programmer i moduler. Detta kommer att få
följa med till alla kommande projekt. Ska även bli spännande att se lite mer om nästa ECMAscripts
native version av det hela.

- Templates. Testade på Mustache för att hantera HTML templates. Även detta var ett lyft och gjorde
hela projektet lättare att överblicka. Lite nyfiken på Handlebars som även verkar ha möjlighet att
ta in lite logik i templatesen.

-  jQuery. Ett bibliotek jag inte riktigt bestämt mig om min åsikt om. Känns rent spontant som att
de flesta grejer jQuery gör nu kan lösas med javascripts egna funktioner eller att funktionalitet
ganska lätt kan implementeras efterhand som den behövs utan att behöva dra in hela biblioteket för
några få funktioner. Men bara nosat på det och behöver nog lära mig mer om jQuery innan jag helt lägger
locket på.

## Framtiden

Det känns extra roligt som student att kolla på ett språk som finns överallt och verkar användas
till att lösa alla möjliga saker, inte bara på webben. Men man blir även lite fundersam när
javascript i programmeringskretsar verkar ha så dåligt rykte något jag inte riktigt förstår. Men
att javascript är något jag i framtiden kommer att stöta på och använda mig av är jag helt säker på.
Så lika bra att gilla läget och dra nytta av de egenheter som javascript har.

En grej som väckte mitt intresse var även Node.js. Det måste jag nog kika lite närmare på någon dag.
Inte för att jag vet om jag skulle vilja köra Node och använda mig av javascript även på serversidan.
Men det vet jag ju inte säkert innan jag testat...
