
###Varför?
För att generera denna sidan kollade jag först på wordpress, phpramverk eller att göra något eget.
Via podcasten [Kodsnack](http://www.kodsnack.se/58) blev jag lite intresserad av att statiskt generera
en hemsida och lekte med tanken att göra en egen simpel genererare.

Nu har dock min utbildning börjat och jag känner inte att jag riktigt har det intresset då det finns så
mycket annat att lägga sin tid på. Men jag vill fortfarande göra en webbsida där jag kan samla all min
information och även kanske skylta lite med mina kunskaper. Varför då inte använda samma program som
killarna i [kodsnack](http://www.kodsnack.se/)? De verkade ju ha lagt lite tid på att kolla på olika program så beslutet var lätt.

Jag skulle använda samma program nämligen [Jekyll](http://www.jekyllrb.com).

###Första intrycket
Lekte runt lite snabbt med att skapa sidor och poster i bloggen, justerade rubriken och konfiguration
och kände att det var ganska smidigt. Skapade lite testsidor och då jag lekt lite med markup tidigare på 
t.ex. [github](www.github.com) tyckte jag att även detta kändes ganska trevligt.
Till och med så smidigt och trevligt att jag skrev det här inlägget med tanken att det faktiskt skulle
vara ett seriöst första inlägg i bloggen.

###Avslutningsvis
Varför göra saker mer komplicerade än vad dom är? Sidan jag ville ha skulle vara lätt att underhålla,
enkel att uppdatera och framförallt smidig. Känns som att [Jekyll](http://www.jekyllrb.com) uppfyller dess krav, i vart fall hos mig.

Nu är det första och enda programmet jag kikat på men känner att jag kanske inte behöver lägga ner mycket
mer tid på att leta då det faktiskt var något som [jekyll](http://www.jekyllrb.com) som jag var ute efter.
